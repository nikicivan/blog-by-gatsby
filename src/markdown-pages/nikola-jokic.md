---
title: 'Jokić? Neki još misle - slučajnost; Meloun neshvaćen'
date: '2020-09-19'
description: 'Jokić? Neki još misle - slučajnost; Meloun neshvaćen'
image: '../images/nikola-jokic.jpg'
---

Srbija će prvi put od sezone 2010/11 imati predstavnika u konferencijskom finalu NBA lige i to ne pukog učesnika, već igrača koji je zaštitno lice franšize.

Predrag Stojaković je sa Dalasom 2011. osvojio šampionski prsten i na najlepši način krunisao sjajnu karijeru, 
a od Nikole Jokića, koji u plej-ofu prosečno postiže 25.4 poena (51.5% šut ukupno, 44% za tri), uz 10.8 skokova 
i 6 asistencija, navijači Denvera očekuju da Nagetse 'pogura' stepenik više, na korak do istorijskog uspeha.

Ekipa iz Kolorada će se u finalu Zapadne konferencije sastati sa Los Anđeles Lejkersima, najboljim timom 
ligaškog dela takmičanja na Zapadu, a o tome šta nas očekuje u odlučujućoj seriji u Diznijevom kompleksu za 
Sport Klub pričao je Marin Sedlaček, NBA ekspert i dugogodišnji skaut Memfisa i Filadelfije.

<img src='https://sportklub.rs/Picture/187078/jpeg/Marin-Sedlacek.JPG'>

"Kvalitet utakmica u 'mehuru' je bolji od onoga što sam očekivao jer su igrači odmorniji i nema putovanja. 
To se reflektovalo izuzetno dobro na ekipe koje su bile autsajderi. Dogodila su se neka iznenađanje koja se nikad ranije 
nisu desila i verovatno nikad više i neće. Pogledajte Milvoki, ekipa koja je bila superiorna eliminisana je u 
drugom krugu plej-ofa. Sve je to posledica 'mehura', konzimiranja jednog istog prostora u periodu od dva, tri meseca, 
izvođenja igrača iz nekih specifičnih životnih okolnosti, uvođenje testiranja... Sve to napravilo je završnicu plej-ofa 
kompletno atipičnom i verovatno neponovljivom," ističe Sedlaček.
