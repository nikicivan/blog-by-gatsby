---
title: "Novak: Nije isto sa Rafom i bez njega, želim trofej"
date: "2020-09-20"
image: '../images/novak-djokovic.jpg'
---

Najbolji teniser sveta Novak Đoković izjavio je da je zaslužio opomenu sudije tokom meča sa Kasperom Rudom,
a dodao je da ne zamera Adelu Nuru na greškama koje je napravio.

Đoković se 10. put u karijeri plasirao u finale Mastersa u Rimu, pošto je savladao Ruda sa 7:5, 6:3.

"Nisam nikad do sada igrao sa njim, nisam ni trenirao. Morao sam da se oslonim na video analizu, razgovor sa trenerom. Bilo mi je potrebno vreme da se naviknem na njegov stil igre. Dan je bio vetrovit, izazov je bio pronaći tajming, pogotovo meni u prvom setu. Ipak, odigrao sam nekoliko dobih poena u završnici, servis mi je pomogao da se izvučem iz neprijatnih situacija", ocenio je Novak.

"Kasper je dobar igrač, posvećen je. Dobar je momak. Trenira kod Nadala na Akademiji, nije slučajno u polufinalu ovde. Siguran sam da ćemo ga još viđati. Zna kako da igra".

Polufinalni duel obeležile su i tri greške sudije Adela Nura na štetu najboljeg tenisera sveta i opomena koja je izrećena Novaku u drugom setu.

<iframe width="500" height="300" src="https://www.youtube.com/embed/6BzmaDLAiZU" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

"Velika je razlika je li Nadal tu ili nije, ali neću potceniti svog rivala u finalu. Dijego je odigrao meč života protiv Rafe, gledao sam ga, bio je impresivan. To dokazuje da je sve moguće. Nadal na šljaci je najveći izazov u našem sportu. Nadam se još jednom velikom trofeju", dodao je Novak.

Finale u Rimu na programu je u ponedeljak od 17 časova, a možete ga pratiti na Sport Klubu.