---
title: "Deki, gde su deca?"
date: "2020-09-20"
image: '../images/dejan-stankovic.jpg'

---

### Crvena zvezda je ispala iz kvalifikacija za Ligu šampiona porazom od Omonije sa penala i taj neuspeh otvorio je neka pitanja.

<img src='https://sportklub.rs/Picture/169321/jpeg/Musa-Sisoko-Njegos-Petrovic.jpg'>

Nedostatak klasičnog špica, nemanje zamene za povređene bekove, niti za jedinog zadnjeg veznog, 
jednom rečju očajna selekcija i prelazni rok. Na to se uglavnom svode analize razloga Zvezdine eliminacije. 
i tu nema šta da se doda, to je već postao hroničan problem rukovodstva trostrukog uzastopnog šampiona Srbije.

Usled loše odrađenog prelaznog roka, ko zna kojeg po redu kada je Crvena zvezda u pitanju, ispod radara prošao je jedan, 
potencijalno i značajniji momenat. To je nedavanje šanse onima koji su pre samo šest meseci proklamovani kao velika budućnost, 
čak i bliska, trofejnog kluba.

Kada je Vladan Milojević gurao treću godinu svog, izuzetno uspešnog mandata, 
jedna od glavnih zamerki bila mu je da ne daje šansu Zvezdinoj deci. Kada je odlazio sa mesta trenera crveno-belih, 
posle tri uzastopna plasmana u grupne faze, prvo u Ligi Evrope i evropskog proleća prvi put posle 26 godina, a onda 
i dva puta uzastopno u Ligu šampiona, u koju do tada nije uspevala da uđe i tri vezane titule domaćeg šampiona, 
Milojeviću ništa javno nije zamerano. Ali u tišini mu je zamerano da tim igra dekadentno, 
da nema protoka iz omladinske škole, da mladi ne dobijaju šansu i da samim tim klub nema kvalitetnu robu za prodaju.